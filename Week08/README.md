<h1 align=”center”>УП - Практикум - 21.11.2024 - Седмица 08</h1>

## Цикли

**Задача 1:** Напишете програма, която приема цели числа и приключва работа, когато се въведат 5 положителни числа. Накрая да се изведе сумата от всички въведени числа.

**Задача 2:** Дадени са естествените числа n и m. Да се състави програма, която намира и извежда стойността на произведението: n ( n + 1 ) ( n + 2 ) … m

**Задача 3:** Въвежда се цяло положително число N и след това N на брой цели положителни числа. Ще наричаме тези N на брой числа магически, ако съществува тяхно подмножество, такова че всеки елемент от подмножеството можем да го умножим по някакво цяло число, да съберем произведенията и да получим резултат 1. Да се изведе дали така въведените N числа са магически.

```
Hint: Задачата се решава без brute force смятания, но ще ви е нужна малко математика.
Помислете си дали функцията GCD може да ви е от полза.
```

## Функции

**Задача 4:** Да се провери дали естественото число А се дели на простите делители на B, което е със същите цифри на А, но записани в обратен ред.

**Задача 5:** Напишете функция, която изчислява квадратния корен на дадено число, без да използва стандартната библиотечна функция sqrt.
Изчисляването спира, когато разликата на N+1-ви и N-ти член стане по-малка от даден епсилон.
Използвайте следната зависимост: X<sub>n + 1</sub> = 0.5 * (X<sub>n</sub> + N / X<sub>n</sub>)

## Масиви

**Задача 6:** Да се напише функция, която приема масив от цели числа и връща дали е симетричен.

**Задача 7:** Да се състави програма, която проверява, има ли в редицата от цели числа а0, а1, а2, …, аn-1 (0 < n <= 50) два последователни нулеви елемента.

**Задача 8:** Напишете функция, която намира второто най-голямо число в масив.

## Матрици

**Задача 9:** Да се състави програма, която намира и извежда минималният елемент на всеки ред на двумерен масив. На първия ред от стандартния вход да се въведат размерите на масива, а на следващите редове и самият масив.

Бонус: Изведете максималните елементи.
```c++
Вход:  
3 4 
5 6 3 8 
2 4 3 8 
1 6 0 8  
Изход:  3 2 0
```

**Задача 10:** Напишете програма, която изчислява детерминанта на квадратна матрица N x N.

**Задача 11:** Да се напише програма `isValidSudoku(const int mtx[][], size_t rows, size_t cols)`. Едно судоку приемаме за валидно, ако едновременно са изпълнени следните условия:
- На всеки ред няма повтарящи се елементи;
- На всяка колона няма повтарящи се елементи;
- На всеки диагонал няма повтарящи се елементи;
В задачата работим със стандартно судоку 9 x 9

## Задачи за шампиони

**Задача 12:** Създайте програма, която прочита от от стандартния вход цяло положително число N ∈ [2, 1024] - дължина на масив от цели числа, а след това и неговите елементи.
Да се отпечати на конзолата най-дългата подредица в масива, чиито елементи са в строго нарастващ ред.
Ако има повече от една такава редица, отпечатайте възможно най-лявата.
Ако бъдат въведени невалидни входни данни, да се отпечати съобщение: "Incorrect data".

Пример 1:
8
9 5 7 10 -1 0 8 9
5 7 8 9
Пример 2:
5
5 4 3 2 1
5
Пример 3:
12
4 17 7 11 19 8 9 9 11 10 13 1
4 7 8 9 11 13

## Задачи за олимпийци

**Задача 13:** Да се напише функция, която връща най-късия път от точка А до точка Б на кон на шахматна дъска с размер N x N (N < 8).
